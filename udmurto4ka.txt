суббота, 7 июня 2014 г.
Сессия скоро

Малы мынам именно сессия азьын кутске бурной улонэ? Весяк, одно кытчы ке мыноно, кыти ке калгоно, отчы но татчы оте.
Эх...

четверг, 5 июня 2014 г.
Тылобурдо

Мар меда мон сыче шузимисько всякой сюлэмез шурдытись арбериослы. Мыным турслётъёс, кечыръяськонъёс, парашютъёс, аквалангъёс подавай. Номыр шоры учкытэк, бызьыса мыно отизы ке.

Туннэ лобамы парапланэн, быдэс толэзь возьмай. Нуназелы лыктимы, нош туж зол толо вал, возьмано, пе, кык час. Колтыр - калтыр ветлимы сиён утчаса, пока ветлиськом зор улэ но сюримы. Кыче ке забегаловкае вуим. Сиським но выльысен вуимы.

Сюлэм малы ке вось луэ кадь учкыса, кыче куштиськемын аэроклублэн котыръёсыз... Памятникъёс, коркаос куажгало  ини, котыр будосъёс "сиё", "ньыло" ини соосты. Совето союзлэн былой кужымез.... Кыче со азьло кужмо клуб вал, дыр. Кинлэн гинэ сычеез вань меда. Ваньзэ но кушто лэся. Картинг, пе, лэсьтыны туртто отчы.

Парашютэн тэтчанэз юамы.  Эн, пе, татын тэтчалэ, мынэ Мензклинске. Отын огпол тэтчыса кот тыре. Отын туж йылиись тэтчо инструкторен чош. Нош татын куинь пол тэтчытэк номырзэ уд вала. Сыче йылэ но уг тубыто. Нырысь тэтчыку номырзэ уд валаськы, музъем вылэ но оломар кадь пуксёд.  Кыкетизэ тэтчыкуд валаськод ини кыче со кошкемыт, улад можешь (пардоньте) лэзьыны. Куинетизэ гинэ тэтчем бере ито умойгес. Валаськод ини марзэ но созэ. Нош Мензелинскын пока сокемысь тэтчиськод курдаса но, улад лэзьыса но, шумпотыса но вуод :)
Вот сыче тонкости да мар да:)

Туж кема возьмамы кадь очередьмес.

Лобзи. Мон кожай вал, что кышкало сокемозь лобзыса. Чик но ой кышка. Так ке мон вылилэсь уг кышкаськы.
Сюлэм чеберлэсь гинэ шурдэ кудзэ адзиськод сокем йылиын. Мыным потэ, чем сыче релаксация кароно:) Сразу валаськод кыче дунне чебер, кыче тон яратиськод улонэз.

Коты оз тыры кадь. Лобасал на. Пилотъёс но парашютистъёс шуо ук, что огпол лобзиськод ке, тынад сотэк улэмед уг ни поты. Озьы ик, дыр, со. Сомында чылкыт омыр, сыче бадзым эрик, шуныт тол...


вторник, 3 июня 2014 г.
Кызьы Марина пораське

Толон. Мар ке сиёно вал. Так. Мар вань морозильникын: чорыг (мама Женялэсь кутылэм карпъёссэ лэзиз вал), клюква, силь. Ярам, пыжо чорыг. Хотя туж ик уг яратиськы. Огпол но пыжеме чорыг ой вал на (адямилы 21 арес ини). Так.  Кызьы каре вал мама? Нырысь вандылоно, сре сылалэн зырано. Шкафын чорыглы приправа вал кадь. Пизьнало, ческытгес луоз. Так. Эшшо пызь пушкын погылляно вал кадь. Пони сковородка вылэ. Малы ке тодам лыктиз клюква. Тыри чорыг вылэ, мед сокез пычалоз. Кытысь ке но кылэме вань, что чорыглы клюква тупа.
Ческыт луэм.

Тини озьы мон сиён порасько. Так то мон вообще уг яратиськы пораськыны. Туж. Картлы поварез утчано луоз:)


понедельник, 2 июня 2014 г.
Кизили

Туннэ урамысен пумиськи Поздеевен. Мар ке вераськыса сылиськом. Кыче ке кык юэм пинал пияшъёс дорамы кожизы мынонъязы. Мон мар ке куаляк уси. Поздеев шоры чиньыенызы возьмато: "Я же вас по телевизору видел, не?" Поздеев: "Возможно". Пияш: "Не, точно. Режиссёр-постановщик удмуртских дискотек ведь".

Ну мон татын серекъян кутски малы ке. Пияшъёс эшшо мар ке вераны туртто вал кадь, но Поздеев чуть ли не бызьыса кошкиз:) Кизили)


воскресенье, 1 июня 2014 г.
Гырон-быдтон
Гуртын шу сяська зын волмемын, сояз бертаку копак сирень зын вал на, нош валляназ улмопэн льоипу сураськем зын. Буёлъёс но воштиськиллям. Таяз бертакум одуванчик пурзе ини. Котыр тодь-тодьы, капчи буёл, сояз нош таш-таш тодьы буёло вал гурт, синэз ик мальдытись...

Толон вал гырон-быдтон праздникмы. Кидык шур нимаськом нюкез кытын со ортчиз. Трос ик адями малы ке ой вал. Куноосты отиллям. Бодьяосты. Милям гуртъёсмы, пе, вашкала дырысен эшъясько ини. Ог-огзы доры шудыны, пе, ветлыло вал (кыче мусо кыл "шудыны"). Концерт милемлы возьматизы, эктизы, кырзазы. Только аргантэк, фонограммаен( Арганчизы овол кадь...

Ӝук но татын ик сиимы. Азьло ведь юри восяськон нюкын ик позьто но сиё но вал. Али ваньзэ огазеязы. Восяськон нюк сярысь но вунэтизы...

Тюрагай шудон


Борзый, пе

Мынимы лавкае мамаен. Сылиськом,  возьмаськом очередьмес. Пыриз кыче ке воргорон. Кытын ке 35 арес кадь. Гань -гань ветлэ, копакеныз возьматэ, что со туж курутой, хотя ачиз кырсь, синулъёсаз "мешокъёс" юыса-юыса.
-Мне водки.
-Сегодня не продаём.
-Что за фигня?
-Закон. День детей.
-А чо, тебе закон - это указ что ли?
...
-Чо даже пивка не продашь?
-Я уже сказала, что спиртного сегодня не продаем.
-Что за вообще закон такой? Что еба **** колхоз?!(куараез каллен будыны кутскиз) В Татарии продают.
-Вот идите и покупайте там.
-Ну и пойду. Ну что ты. Продай.
-У нас видеокамера стоит, я себя подставлять не буду.
-Вот бл ***. Вот поеду, куплю водки и приду. А вы сосите своих коров. Еба **** удмурты. Что за народ? Уперлась на своём.

Ӧз чида нылкышно очередьын сылись:
-Кто вы вообще такой? Что-то больно борзый и материтесь много при детях, да еще и унижайте тут всех. (нылпиос лавка трос, шып сыло паймыса)
-Тебя вообще не спрашивали... Что вообще магазин открывать, если ничего не продаете?

Пиосмуртъёс овол, нылкышноос гинэ сыло. Некинлы чурыт кыл вераны. Нош со ассэ эшшо но курутой кожа кадь.
Берлотаз лоп! осэз ворсаса потиз.

Вот ужа вузкарыса, аслэсьтыд нерваостэ быдтыса, кылзыса сыче шузиосты, а ведь адями ке оз луысал лавкаын?

....Коня ар ортчиз ини, нош озьы ик мыскылляло на. Цивилизация, пе...


В теме

Пукисько жытпал интернетын, учкисько кин онлайн. Возын мама пуке. Комментировать каре:
-Даралиды кыче ке конкурсын вормем кадь?
-О-о. Древо мира.
-Елена Петрова со уске?
-О-о.
...
-Со Якимова луэмын-а Эль Ныл?
-О-о. Дарина.
-Чебер.
-О-о.

Тини озьы пуке. Туж внимательно Дартэз лыдзе-а мар-а.:)

вторник, 27 мая 2014 г.
Артквадрат

http://vk.com/page-70796724_47158743
Мынэлэ туннэ татчы. Мон уг вуы отчы туннэ. Нокызьы уг луы.

Тунсыко маке. Сояз аре ветли вал.
Сояз аре кадь ик, таяз но трос удмуртъёс пырисько. Денис Корнилов, Ксюша Ворончихина, Женя Бикузин, Жон -жон Сандыр, Никита Ильин.  Может эшшо вань на. Кин тодэ?
Ӟуч эше но пыриське. Паймымон кадь. Туж талантливой адями. Возьматиз вал ужъёссэ.
Ветлэ. Просвещение ожытак
понедельник, 26 мая 2014 г.
кылъёстэк...








Выпускникъёс
Васькисько дугдылонниысь кыз нюк дорти. Шулдыр милям отын. Вож-вож кызъёс, векчи сяськаос, ошмес бызе, нош нюк шорын ик бадзым ива (бадьпу вал-а?) будэ. Толалтэ отчы нискыланы ветлиськом вал.
Васькисько значит, адзисько мар ке школьникъёс отын. Ааа. Берпумети звонок шуккем бере люкаськиллям луоз. 3 арзэ озьы люкасько ини. Быръё самой усто нылашез но пияшез выпускной классысь. Портэм чошатсконъёс лэсьто. Нылъёс тини веник керттыны туэ дышетскиллям кадь, эшшо табань пыжыны. Пиос точнозэ уг тодиськы мар каро:-) Собере синпель вормисьёслы сёто. Тини нылаш чебер, пужъятэм чушконэн. Со ик кузьымзы. Нош пиослы мар сётиллям незнай.
Мукет школаосын лэсьто берпумети звоноксы азьын "день детства". Туж пафосной мар ке мон понна. Лыкто школаязы пичиос кадь дисяськыса, шудонъёсын но быдэс нунал ортчыса ветло. Бестолковой мар ке.
Кыз нюк тыр табань зын. Ортчо, шутэтско. Тини кутэз гозы борды думылыса шудо.
Монэ но нюке васькытизы табань сиыны.
Директоренымы вераськыса сылимы.
-Кызьы толон ортчиз берпумети звонокты?
-Ой. Полной цирк вал. Куинь звонок линейкалы шуккимы но ураме, школа азбаре потим. Шальтр! карыса кисьтиз ук зор! Чаляк бызьыса пыримы школа пушкы. Возьмам. Зор быриз. Потим. Табере тол потэм. Мукет палаз мыним азбарлэн, ыркыт интыяз. Всё равно кезьыт. Школьной автобусэз но пригнали, толэз мед кутоз шуса. Собере психовать карыса пыримы актовой залын ортчытыны. Кутскимы гинэ но шунды потиз.
Ачиз гор-гор серекъя. Угось милям директормы тузи, шоккетэмез но вала, ачиз но серекъя.
Ӧжыт только школаын адями кылем ини. 80 мурт гинэ на, пе(
Ми дыръя ито 100-эсь трос вал...












кыз нюк

кыз нюк

кыз нюк

кыз нюк
туэ выпускникъёс.
пятница, 23 мая 2014 г.
Фотоос

Ветлиз удмурт дискотекае ПРОФЕССИОНАЛЬНОЙ ФОТОГРАФ (Электроникъёслэн льоль малпанзы вал ук сое отьыны). Ну ничо так фотоосыз. Только номыриныз портэм овол Барминлэсь. Разве что умой обработать каремын и всё.

Фонзэ воштоно ни, дыр, просто. Собере фотоос но тунсыкоесь луозы. Весь учкем уг поты уг кызьы, например, али ваньзы пуксьыло улмопу сяськаос полын. Син жаде одиг фонэз учкыса.
Бертон сюрес

Бертон сюресэ поти. Толон сайтысь учки автобусъёслэсь ветлэмзэс. Лыкти туннэ чукна центральной автовокзалэ. Агрызе, пе, автобусъёс уг ветло милям. Мар уске сайт лэсьтиллям, ку отын номыр но обновляться уг кариськы? Психовать карыса таксист доры лыкти. "Алнашозь,- шуисько,-коня?" 400 манет шуиз но синъёсы кымесам тубизы кадь. 400??? Ма, пе, автобусэн 290. Мда... Кытчы питырске улон? Али гинэ кадь 260 манет вал, нош таксиен 300. 1500 стипендие шоры учкыса пуком шат? Малы студенъёслы овол скидка транспортлы? Что за нах?!

Берто ай пересадкаен. Агрыз пыр 230 манет тыр бертисько.
Ваулиналэн позыръяськонэз

Асме туннэ мырдэм валес вылысьтым жути. Синъёс лякисько, изем потэ, нош йырын малпан: туннэ 4 пара. ньыленыз но гужем экзамен. Бордэм потыса ик султи. Изи 3 час гинэ. Ма Пепелац бере одно олокыти калтыртоно ук ай, тодыса но, что чуказеяз нырысети паралы мыноно. Ма ярам, таяз уважительной причина вал...

Ӝыт кутскиз БВИ-ысен (сиськемын нуназе, бокс бере мынэмын сразу клубе). Мынимы Таняен концерт учкыны (вообще-то концерт сиземын культпросветлы. 4 ар туэ тырмиз). Нина Карлссон, пе, кырзалоз. Сайлентъёс эшшо. Шулдыр, конечно, но ожытак дежавю. Ручкина туж быгатэ учкисьёсын вераськыны, соослэсь мылкыдзэс жутыны. Выль кырзанъёс ини кылэм потэ та группалэсь. Туж.

Нина Карлссон. Туж паймымон но тунсыко кырзась. Маиз сразу синэз паймытэ - солэн туж, нереально кузесь киосыз. И со весь киосыныз "эктэ" кырзанэзъя. Куараез, конечно, туж шикарной. Опера удысын выремын,  дыр.

Собере мынимы Пепелаце. Ваулина туннэ нуэ (кыче со чебер дисяськем...) Мыным солэн нуэмез кельше, нежели Наговициналэн но Степановлэн. Быгатэ со вераськыны учкисьёсын. Хотя Эркишев Поздеевен критиковать каризы сое.
 
Туннэ Анфиногеновлэн (Дыдыкаен огзэ кырзазы) выль кырзанъёсызлэн премьераез. Паймытиз ожытак. Пепелац клублэн контенгентэз сярысь сыче кырзан. Смачной. Горжак куке шуиз вал (аслэсьтыз льоль малпанъёссэ шараяз):" Мон, пе, представляю, что гуртысь пияшъёс машина тыр кылзо "Шонер пияшез", но ёроссэс котыръяло.

Кырзазы на Ганьков,  Тимерханова, Котельников.
Кыче эшшо событие на? А. Эркишев, пе, кошке диджей удысысьтыз. Ваулина серекъяз:" Бадзым котыз пичияз ке, обратно лыктоз". Озьы. Зато со интые выль диджей (мон малпамъя) Саша Митюхин. Мусо гинэ, котьку мынясь пияш Ули Юриысь.

Адямиос мар ке сьод дисен тросэз вал. Паймымон. Ку ваньзы клетчатой дисен, ку эшшо маин. Вераськыса будто дисясько)

Ӝокытгес вал. Адямиез тросгес вал кадь, соин. Пыримы но клубе, адями очередь охранникъёс дорозь, ява. Пайми. Нырысьсэ адзи тачеез.

...Урамти эшъёсыным поръямы. Ӵукнаозь. Кыче трос омыр машинаостэк но адямиостэк. Город тыр чирдо тылобурдоос. Чорыгасьёс чурен пуко оч дорын. Идиллия. Шунды сайкам бере эшшо но...
четверг, 22 мая 2014 г.
Ӝытэз возьмаса

Этот. Мар ай. Туннэ ведь берпумети удмурт позыръяськонъёс. Сизьылозь.  Мар возьмасько туннэ жытлэсь?  Да номыр. Огшоры котьку. Акыльтэм, дыр, ни 2 ар ветлыса. Яке вокщё позыръяськонъёс акыльтиллям а?
Быдэс ар фотое пуктылись вал. Нырысь тунсыко вал, нош собере мозмыт. Весь одиг кадь атмосфера. Отчы котькуд ар выль фотое пуктылись кулэ, дыр.
Таяз адямиез но ожыт луоз, дыр. Хотя. Кин тодэ? Эктониказы луоз ук.Удмуртъёс соосты ярато.
Адзом ини. Ӝыт туннэ мынам насыщенной луоз.
воскресенье, 18 мая 2014 г.
Гуртын

Осто. Кыче гуртын верантэм чебер... Выемын вож, жужытэсь, пересесь писпуос полы. Котыр потылэмын весчи сяськаос.

Котыр ческыт зын волмемын. Улмопуос, льомпуос, сирень но усьтиське ини.
Великен Ильяен ворттылиськом.
"Ой, -шуисько,- кыче ческыт зын..."
"Льомпу со", -шуэ Илья.
"Малы меда весь тазьы уг сяськая, "-жожтиськисько.
"Бон улмо собере потоз отчы, сяська интые," - вазиз мыным.

Наоборот вераны мон кулэ вал, дыр, солы озьы))

Возьвылъёс, сюрес дуръёс  вож-вожесь (скоро со ваньмыз гужектоз, скалъёс, ыжъёс пастухе поттэмын ини). Сюлэм шымыртиське таче шоры учкыса.

Весь куартолэзь мед луысал)
четверг, 15 мая 2014 г.
Чипчирган

Шокпуль луыса, бызьыса вуи Чипчирганлэн отчётной концертаз. Тренировка йырин.

Ганяк кариськыса пукси но учкыны кутски. Сразу синме йотэ: калык залын трос (кылем аре ожыт вал), Чипчирганъёс но тросгес кылем арлэсь, выльёсыз лыктиллям (востэмесь на). "Пересьёсыз" йыг-йыг сыло ини сцена вылын.
"Ку ини, ку эктыны кутскозы,"- пуке возам зучомем эше.

Кутскизы. Сюлэм ик юнгес йыгаськыны кутске шоразы учкыса, кезьыр-юзыр луыса кошкиськод.

"Это ведь круче любых dram and bass",-шуыса учке:).

Чипчирганэ ветлытэк но со мыным туж мусо но родной шуод-а мар-а... Кызьы валэктон сётыны уг быгатиськы.

Нырысети курсын тодматски Тихонова Таняен. Со йырин, каллен, ачим валатэк синмаськи Чипчирганлы. Ачим валатэк дышети кадь кырзанъёслэсь кылъёссэ. Таня котьку но комнатаын кырза, керттиське -а, сиён-а пора... Выль эктон движениоссэ дышетэ... Мон азьын монистазэ лэсьтиз, дуно кышетсэ ыштыса, выльзэ басьтэмзэ тодисько на :) Кызьы, кытчы ветлэмзэс вераса пуке. Йыркурзэ, шумпотэмзэ..
Ӵем люкаськыло комнатаямы Чипчирганысь нылъёс, пуко, кырзало.
Таня поннагес но мон валатиськи кадь - мон удмурт ук, яратоно удмурт кылме,  гажано удмурт культураез, историез (туж пафосно, конечно, али гожти, но со зэм но озьы). Просто со дырозь йырам со ой вал. Неосознанной удмурт, шуод-а мар-а...
Таня шоры учкисько но паймисько вал сыче удмурт культураен тунсыкъяськеменыз.
Собере Бикузинэн тодматски.  Тожо пайми туж зол тунсыкъяськеменыз удмурт культураен (ма ваньмыныз вообще-то). Та кык адямиос мынам сузэре но агае кадесь.

Таня табере берпумети курсын ини... Тросэз Чипчирганысь берпумети курсын ини. Ваньзы жожомизы берпум кырзаназы. Аслам но синкылиосы соос шоры учкыса питырскизы. Будто ачим ветли та ансамбле.

Самой самобытной шуысал удмурт ансамбльёс полысь Чипчирган. Пафосной овол. Учкисьёслы матысесь. Айкай, Эктон корка кыче ке недостижимоесь (главной табере эшъёсы сычеесь медаз луэлэ, кудъёсыз отчы ветлыны кутскизы).

40 ар тырме ини сояз аре Чипчирганлы. 40. Нош Пчеловодова кошкыны турттэ. Интызэ сётэ. Жаль кадь...


среда, 14 мая 2014 г.
Камали.

Туннэ Удмурт драмтеатрын ортчиз туала удмурт кырзан  "Камали" студилэн концертэз. Нуизы егит артистъёс Костя Исаков но Настя Шубина. Даралилы шуисько:"Ааа.. Бесит правильно верасько ке удмурт кылын..." Со ганяк гинэ вера(али сыче йоно нылкышно луэмын, йырсизэ чышкем ):"Сергеева, тон безграмотной адями малыке шуоно удмурт удысын. Так что шып! пук." Ярам, уг споръяськы. Зэм но. Возам же удмурт удысын образованной кык удмурт филолоос пуко - Белослудцевен Тубылов.
Дарали сьораз пакетэн ваем басма-образецъёс. Камалиослы, пе, дись вуроно.  Озьы, пичи дырысенызы мед дышозы сцена вылэ потаны нестилизованной удмурт дэремъёсын.

Концерт кутскиз. Мусо, пичииииии гинэ нылаш потиз нырысь. Юля Романова . Таш-таш вераськемез но уг луы на, но сыче йыг-йыг сылэ сцена вылын.
Тужгес но шумпоттиз Полина Келарева. Кыче со эктэ, кыче со кырза. Мусо дак! Зэмос артист луоз ини. Син гинэ медаз усь. Туж усто кырзазы Женя Барановен чош. Бадзымъёслэсь кырзанзэс пичиос ке кырзало сыче со маскара. Умиление прямо.

Камали кырзасьёс шоры учкыса, дышетисьёссылэсь выросъёссэ адзиськод. Аня Образцоваез тини Ручкина Света дышетэм эктыны. Адзиське сразу. Образцова паймытиз таяз зэм но. Белослудцев но паймиз кадь, тачеен, пе, адземе ой вал на. Мукет шомоесь кырзанъёсыз. Бохо -бохо кызьы мон ас поннам шуисько). Ярам, умой со. Ваньмыз одиг кадь медаз луы.

Тросэз полысь адзиськод: тани таиз луоно Алина Антонова, таиз, может быть, Котельников Ваня, нош таиз Тимерханова Алёна чылкак :)

Учкисьёс пото сцена вылэ сяськаосын, уг чидало чупатэк,  вешатэк пичи артистъёсты. Уню-нюнь.

Берпум кырзаназы потизы анайёссы. Нош ик сыче умиление. Мур-мур.. шуэм потэ. Мамаелэсь мозмыса ик кошки кадь.

Сыче со пичи мусо комокъёс тыршо.

Возам Тубылов тожо пуке умилённой ымнырын.

Каньыл мылкыд таче концертлэсь кыле.
Выль вормонъёс Камали студилы сизем потэ но тросгес спонсоръёс. Мед эшшо но золгес пушъёз. Эркишев лэсьтэ зеч уж.
суббота, 10 мая 2014 г.
Бусыости, возьвылъёсти
Толон чылкак огнам кылиськем каре. Ваньзы доразы бертылиллям. Огнам калги шулдыръяськись но шумпотись адямиос полти. Собере жингыртизы: "Ойдо, пе, ми сьоры. Фотое пуктылод. Ми клип снимать карыны инты утчаны мыниськом." Мон шумпоти гинэ. Эшшо ке Вавож ёросэ. Ноку но со палъёсти ветлэме овол.
Тани ожытак фотоос пуктыли.
